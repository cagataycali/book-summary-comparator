TÜRK DİLİ VE KOMPOZİSYON-I DERSİ
KİTAP ÖZETİ

Kitabın Adı	Güneydoğu'dan Öyküler III Geride Kalanlar		Kitabın Yazarı	Hakan EVRENSEL		Yayın Evi ve Adresi	Ümit Yayıncılık Ltd.Şti.
Konur Sok. 27/1
06640 Kızılay-ANKARA		Basım Yılı	Birinci Baskı, Eylül 2001		
KİTABIN İÇİNDEKİ ESERLER
Yirmi Dokuz Yaprak Dökümü
Gezi-2013
Diyetin Diyeti 
"Bayramınız Kutlu Olsun!"
Sürveyan Hekim
Mankurtlar!
Evlat
Bacaksızlar
Ölü Duhül
Şart
Sodome ve Gomore
"Neyin Var!"
Sağlam Dönmenin Dayanılmaz Ağırlığı

1-KİTABIN KONUSU
  Genç bir kız olan Yeliz'in Güneydoğu Anadolu bölgesinde düzenlenen geziye katılması ve bu gezide yaşadığı olaylar. Bu geziyle öğrendiği, bilmediği gerçekler.

2-KİTABIN ÖZETİ
GEZİ 2013

  Yeliz 2013 düzenlenen bir geziye katılmıştır. Yıllardır annesi bu tip geziler katılmasına izin vermezken bu kez onu göndermesine çok şaşırmaktadır. Aslında Yeliz Güneydoğulu olmasına rağmen yıllardır tatillerini Batı sahillerinde geçirmeyi tercih etmektedir. Fakat Güneydoğuya gelir gelmez ne kadar hata yaptığını anlamıştır.
  Güneydoğu Anadolu bölgesinde düzenlenen, Yelizin de katılmış olduğu, bu geziler ücretsiz olup insanlara Güneydoğu Anadolu bölgesinde bulunan güzellikleri, tanıtmak ve geçmişte bu bölgede yaşananlar hakkında bilgi sahibi yapmak amacıyla  düzenlenmektedir.
  Otobüs küçük tepeleri aşarak  ağır ağır yol almaktadır. Yeliz yıllardır Türkiye'nin bu bölgesine gelmemiş olmanın üzüntüsü içerisinde bin bir güzellikteki doğaya otobüsün camından bakmaktadır. Az ileride otobüs Orman Müdürlüğüne ait bir tesiste mola vermiştir. İnsanlar, Yeliz'i ve otobüste bulunanları misafirperver bir şekilde karşılamış, onlara ikramlarda bulunmuşlardır. Yeliz bu eşsiz güzellikteki çevrede doğayla iç içe yaşamanın mutluluğu içerisinde rehberin bölge hakkında geziye katılanlara verdiği bilgileri dinlemektedir. Bu güzellikler içerisinde aklına gene babası gelmiştir. Yıllardır özlemini duyduğu fakat hiç bir zaman sahip olamadığı babası. Yeliz babasınında bu binbir güzellikteki doğaya bakarken nöbet tutuğu aklına gelince hüzünlenmiştir. Evet babası askerlik görevini icra ederken şehit olmuştur. Onun hakkında annesinin anlattığından daha fazla bilgiye sahip değildir. Yeliz bu düşüncelere daldığı sırada  rehberin 'Mola sona erdi.' sesiyle tekrar irkilmiştir. Otobüse  tekrar yola koyulmuştur.
  Otobüs  yüksek rakımlı bir tepeye doğru ağır ağır yol alırken rehber de tepe hakkında bilgi vermeye başlamıştır. Bu tepe bölgenin en hakim tepesidir. Bu tepeye hakim olan bölgeye hakim demektir. Bu nedenle bu tepeye 1989 yılında bir karakol kurulmuştur. 1994 yılında bu tpeye teröristler tarafından bir saldırıda bulunulmuştur. Bu saldırı sırasında büyük kahramanlıklar göstererek şehit olan Onb. Serhan Uygur'un adı verilmiştir. Bu yüzden bu tepeye Serhan Tepe denilmektedir. Rehber anlatmaya devam etmektedir, fakat Yeliz artık hiçbir şey duymuyordur. Bilmemektedir. Babasının büyük kahramanlıklar göstererek şehit olduğunu bilmemektedir. Annesinin neden yıllardan beri onu bu geziye göndermediğini şimdi anlamıştır. Ağlamak istemektedir. Ama ağlamamaya dimdik ayakta durmaya karar vermiştir.
  Otobüs Serhan Tepenin zirvesinde bulunan tesislere varmıştır. Yeliz büyük duygu karmaşası içerisinde tesise girer. Her yer el dokuması halılarla motiflerle kaplıdır. Rehber açıklamasına devam ettiği sırada içeriye bir general girer. Genereal gelmesinin sebebinin özel olduğunu hiç bir şekilde yanlış anlaşılmaması gerektiğini söyler. Yeliz tesislere Generalin kendisi için geldiğini anlamıştır. Yıllardan beri  böyle duygu yüklü olaylardan kaçmıştır. Hiç  bir zaman şehit anma törenine gitmemiştir.  Ama yıllardır kaçtığı olay şimdi başına gelmektedir. Komutan Yeliz'in elinden tutar ve Yeliz'i geziye katılanlara tanıtır. Yeliz'in kahramanlık göstererek Serhan Uygur'un kızı olduğundan bahseder. Ona sarılır ve gözleri dolu dolu olarak salondan ayrılır. General Serhan Uygur'un şehit olduğu sırada karakolun Bölük komutanıdır. Yeliz'in geziye katıldığını duyunca hemen gelmiştir.
  Yeliz şok içerisindedir. Geziye katılanlar birer birer gelip Yeliz'e sarılırlar ve gözleri dolu dolu olarak oradan uzaklaşırlar. Yeliz sadece şehit olduğunu bildiği babası hakkında bir geziyle pek çok şey öğrenmiştir. Babasının arkadaşları uğruna kendini siper ettiğini duyunca  daha da duygulanmıştır.
  Yeliz yıllar boyunca uzak olduğu ve olacağı babasıyla tanışmış onu tanıdıkça bu ülkenin neler pahasına savunulduğunu daha iyi anlamıştır. Babasının arkadaişları uğruna kendini siper ettiğini öğrenince daha da duygulanmıştır.                             
  
3-KİTABIN ANA FİKRİ
  İnsanlar her zaman acı gerçeklerden kaçarlar. Fakat bilmezler ki gerçek acı gerçeklerin altındadır.

4-KİTAPTAKİ OLAYLARIN VE ŞAHISLARIN DEĞERLENDİRİLMESİ
Rehber : 40 yaşındadır. Bir ayağını Güneydoğuda teröristlerle mücadele ederken kaybetmiştir. Şu anda Güneydoğuda rehberlik etmektedir. Onlara geçmişte o bölgede yaşananlar hakkında bilgi vermektedir.             
Yeliz :  Diplomatlık sınavını kazanmış genç bir kızdır.Babasını Güneydoğu'daki bir çatışmada kaybetmiştir. Yıllar boyunca babasının özlemiyle büyüdükten sonra babası hakkındaki gerçekleri öğrenince şok olmuştur. Bu gezi sayesinde babasını tanıma imkanı bulduğu için çok mutludur.
Yeliz'in Annesi : Yıllar boyunca Yeliz'e hem annelik hem babalık yapmıştır. Güneydoğu bölgesinde düzenlenen bu geziye kızının katılmasına ilk başlarda izin vermezken sonrada yeterince olgunlaştığını düşününce izin vermiştir.
General : O bölgede bulunan Kolordu'nun Komutanıdır. Yıllar önce o bölgedeki karakola baskın yapıldığında, baskın yapılan karakolun  Bölük Komutanıymış. Yeliz'in acısını biraz olsun hafifletmek amacıyla onu ziyarete gelmiştir.
Yeliz'in Babası : Yıllar önce askerlik yaptığı karakola yapılan saldırıyla şehit olmuştur. Kahramanlıklar göstererek arkadaşlarının ölmesine engel olmuştur.

5-KİTAP HAKKINDAKİ ŞAHSİ GÖRÜŞLER
  Ben Güneydoğudan Öyküler 1 ve Güneydoğudan  Öyküler 2'yi de okudum; fakat Güneydoğudan Öyküler 3'ü okuduğum zaman bu kitabın biraz ticari amaçla yazılmış olduğunu fark ettim. İçinde bulunan kısa hikayeler Güneydoğu'da yaşananlardan çok bu taraftaki insanların yaşadığı olaylar hakkında yazılmış. Kitabı okuduğunuz zaman hikayelerden etkileniyorsunuz. Evet hepsi güzel yazılmış fakat hikayeleri insana iyi yazılmış bir film senaryosunu andırıyor. Açıkçası bu kitabın Güneydoğu'dan öyküler serisinin devamı olması yerine başka bir adla çıkmasının daha uygun olduğu kanısındayım.
  Yazarı üslubu konusunda diyece pek bir şey olmadığını düşünüyorum. Yazar hikayelerini çok güzel bir şekilde, ince bir oyayı işler gibi, işliyor ve okuyucuyu bulunduğu mekandan alıp olayların yaşandığı yere götürüyor. Hikayelerde yer vermiş olduğu tasvirler hikayeleri daha ilgi çekici  hale getiriyor. Satırlarda kendinizi buluyorsunuz ve satırlarda yaşadığınızı hissediyorsunuz. Ama kitabın amacından sapmış olması üzücü.

6-KİTABIN YAZARI HAKKINDA KISACA BİLGİ
1967'DE Ankara'da doğdu. "Büyüyünce ne olacaksın?" diye soranlara, "Asker olacağım" dedi. Oldu. "Ozaman en iyisi!" diye; zor ne varsa onu yapmaya çalıştı. Güneydoğuya gitti. Bu kez "Bir yerlerde bir yanlış var. Ama nerede?" diye sormaya başladı. Yanlışın ne olduğunu, ordu içinde bulamayacağını anlayınca, çok sevdiği askerlik mesleğinden kendi isteği ile ayrıldı. Gazetecilik yapmaya başladı. Doğruyu ararken, "Güneydoğudan Öyküler" ortaya çıktı.       
Eserleri  : Güneydoğudan Öyküler I,II,III.



HAZIRLAYANIN    
ADI SOYADI     : Yunus IŞIK
APOLET NO     : 1727
TABURU           : Anafartalar Taburu 
BÖLÜĞÜ          :  4ncü Bölük
KISMI                : 15nci Kısım




















GÜNEYDOĞUDAN ÖYKÜLER III
                               GERİDE KALANLAR






HAZIRLAYAN 
ADI SOYADI : YUNUS IŞIK 
APOLET NO : 1727








KARA HARP OKULU
2002













































  


 











