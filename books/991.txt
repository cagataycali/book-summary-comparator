

TÜRK DİLİ VE KOMPOZİSYON - 1  DERSİ 
KİTAP ÖZET FORMU

KİTABIN ADI	BUGÜNÜN SARAYLISI		KİTABIN YAZARI	REFİK HALİD KARAY		YAYINEVİ	İNKİLAP KİTAPEVİ -Ankara cad. 95 İST		BASIM YILI	1985		
KİTABIN KONUSU: 
Kitapta genç ve çok güzel bir kızın babasının işleri nedeniyle dayısına gönderilmesi ve dayısının yanında başına gelenler anlatılıyor. 

ESERİN ÖZETİ:

Postacının pek seyrek uğradığı evlerden Ata Efendinin evine bir mektup gelir. Mektup dayısının oğlu Yaşar'dan gelmiştir. Mektupta Yaşar'ın işi çıktığından dolayı kızını Düzce'den trenle İstanbul'a gönderdiği yazılıdır ve Ata'dan onu gardan alıp ilgilenmesini istemektedir. Zarfta ona yardımcı olması için bir miktar para da vardır. Evdekileri endişe sarar , acaba kız kaç yaşındadır diye düşünmeye başlarlar. 
	Yaşar üç kere evlenmişti. Eğer kızı ilk karısındansa 18 yaşında bir kız gelecektir ve bu kızı nasıl rahat ettireceklerini düşünmektedirler, çünkü evleri çok büyük değildir. Ayrıca  damatlarından da çekinmektedirler. Damatları , devamlı işyerinde kızlarla takılan biraz serseri birisidir. Ama kız son karısından ise 8 yaşında bir kız geleceğini  ve onun daha iyi olacağını düşünürler.
Ata Bey gün geldiğinde kızı almaya gara gider. Fakat  tanımadığından garın boşalmasını ve en son kalan kişinin de kız olacağını düşünür. Öyle de olur. Garda kimse kalmadığında ona Ata Dayı diye seslenen genç bir kız sesi duyar. Kız 18 yaşında , uzun boylu , ince bir kızdır. Üzerinde siyah bir palto vardır ve başörtülü bir kızdır. Ama Ata onun çok güzel olduğunu düşünmüştür. Sarı kaşları , bakır rengini andıran gözleri , uzun kirpikleri ve bembeyaz teni vardır. Garda kısa bir konuşmadan sonra vapur yolunu tutarlar. Ata şimdi eve gidince karısı Üftade'ye ne diyeceğini düşünmektedir.  Çünkü onlar evde eğer genç biri gelirse geri göndermeyi kararlaştırmışlardır. Fakat Ata Bey onunla çok kısa bir konuşmadan sonra onun duygusal olduğunu anlamış , adını sorarken bile ağlaması onu çok etkilemiştir.  Adı  Ayşen'dir ama Yaşar ona hep Ayşe dermiş. 
	Kızı eve götürür. Üftade çok şaşırır. Kızı Feride ve oğlu Çetin de çok şaşırır. Ama herkes güler yüzlülükle karşılar. Kız banyosunu yapar ve yemeğe gelir. Ata gözlerine inanamaz. Çünkü kız çok güzeldir. İyi ki onu trene koyup göndermedim diye sevinir ama bunu belli edemez. Çünkü Üftade hiç memnun değildir. Yemekte kız hediyelerden ve babasının ona Alımsızoğulları ticarethanesi vasıtasıyla para göndereceğinden bahseder ve Üftade daha memnun olur. Bu onun memnuniyetsizliğini biraz bastırmaya yetmiştir.  
	Kız gün geçtikçe İstanbul'a alışmakta , babasının verdiği paralarla iyice süslüleşmiştir. Hayranları artmıştır. Ata'nın sevgisi gittikçe artmaktadır. Birgün plaja giderler.  Ata onların denize girme taraftarı değildir. Çünkü damadı Ayşen'i çıplak görecektir. Bundan hoşnut değildir. Fakat mayolarını giyerler ve denize girerler. Ata Üftade ile gazinoda oturur, onları beklerler. Bu sırada Ata'nın çalıştığı ambarın patronunun oğlu Rüştü onların masasına gelir. Maksadı bellidir. Ayşen'i Ata'nın yanında görmüştür ve tanışmak istemektedir. Biraz konuşurlar , Rüştü kardeşi Serin'i alıp geleceğini söyler. O gittiğinde Ayşen , kızı , damadı masalarına gelirler. Az sonra Rüştü de kız kardeşiyle gelir. Rüştü çok ağır başlı davranmaktadır. Amacı Ayşen'i etkilemektir. Akşam olduğunda onları arabasıyla evlerine götürür. Sonraki günlerde Rüştü Ata'ya iyice yakınlaşır. Taksim'de , Beyoğlu'nda , Park Otel'de eğlencelere Ata'yı ve ambarda çalışan İsmail Bey , karısı , baldızı , kızı ile eğlenmeye götürür. Ata , baldız Berin'den çok hoşlanır ve durumdan memnundur. Birgün İsmail , Ata'yı  ve ailesini evine davet eder. Ayşen burada Berin'le çok iyi anlaşır. Moda konusunda ondan destek alır. Onun önerdiği terzilere , kuaförlere gider. Ayşen gittikçe değişmeye başlar. Daha altı yedi ay önce Düzce'den gelen kız büyük yol katetmiştir. Aylar böyle geçer Ayşen'e hayran birçok kişi çıkar. Adı Taksim'de Sarı Kıza çıkar. Onu herkes tanır. Evlenmek isteyen de çoktur. Başta Rüştü , sonra bir elçi Faruk Senayi Bey , Amerikalı bir subay Mister Tomas. 
	Yaşar bir zaman sonra İstanbul'a uğramış , Ayşen'e bir ev tutmuştur. Ata ve karısı ona dadılık gibi birşey yapmaktadır. Ata'nın damadı Yaşar'ın sayesinde tüccarlığa başlamış ve bir ev almıştır , oraya taşınmıştır. Ata Yaşar'ın kaçakçılıkla uğraştığını öğrenmiştir ve Yaşar devamlı yurt dışına gidip , arada sırada uğramaktadır.
	Ata Ayşen'in ayrılmamaktadır. Her yere beraber gidemektedirler. Ayşen'in talipleri Ata'ya çok yakınlık göstermektedirler , çünkü Ata Ayşen'e babasından daha yakındır. Elçi ona bir apartman vereceğini söyler , Tomas onu dünyanın her yerine götüreceğini söyler , Rüştü'nün ise büyük bir mirası alacağı kesindir. Fakat Ayşen'in hiçbirinde gözü yoktur. O süsü ve hava atmayı çok sevmektedir. Bu yüzden üçünü de hep oyalamaktadır. Onlara oyunlar yapmaktadır. Ümitlendirip yüzüstü bırakmaktadır. Ama üçü de pes etmeden peşindedirler.
	Birgün Ata ve Ayşen Dolmabahçe Sarayı'nda bir baloya giderler. Balodan çıkarken çıkan karmaşada , Ata paltosunu kaybeder ve başka birinin paltosunu alır. Gazeteye ilan verirler ve sahibi gelir. Sahibi Mısır'da genç bir paşadır. Adı Rüveyha Said'dir. Ayşen'i o da görür ve çarpılır. Artık bir niyetli daha vardır. Ayşen  ilerleyen günlerde Said'e iyice yaklaşır. Onunla evlenmeyi kafasına koyar. Pasoportunu gizlice çıkrtır. Mısır'a gitmeyi planlar. Dayısının bundan haberi olur. Onunla konuşur ve ondan ayrılacağı için çok üzülür. Ama bu olayın Rüştü tarafından duyulmasıyla işler karışır. Rüştü Mısır'a sadece paşanın gideceğini bildiğinden , ona oyun oynandığını düşünür. Ata'ya çok kötü bir dille konuşur ve onu tehdit eder. Bunun üzerine Ata onunla hiç konuşmayarak işinden ayrılır ve Ayşen'i Mısır'a kendi elleriyle gönderir. Ayşen orada evlenir ve hayatını sosyete içinde geçirir. Dayısıyla arada sırada mektuplaşır. Aradan 17 ay geçtiğinde Rüştü Ata'nın yanına gelir. Ondan mazi için özür diler ve onunla görüşmek istediğini söyler. Ona Ayşen'le mektuplaştığını 
ve onun paşadan ayırılp İstanbul'a gelmek istediğini yazdığını söyler. Ata buna çok sevinir. Hazırlıklara başlarlar. Eski odasını hazırlarlar. Fakat bir dönem Ayşen'den haber alamazlar ve endişelenirler. Paşanın durumu farketmesinden korkarlar. Birgün Mısır'dan bir elçinin geldiğini öğrenirler. Ata tek başına Ayşen'i  sormaya gider ve Ayşen'in Mısır'da zevk verici ilaçlardan morfine başladığını öğrenirler. Elçi bunun insana geçmişini hatırlattığını , geçmişe özlem duymaya başlattığını söyler. Bunu duyan Ata resmen yıkılır. Bütün hazırlıklar boşunadır. Hiç kimseye gözükmeden hüzün içinde dosdoğru adımlarla yürür. Bunlar basit ömrünün son adımları olmuştur.

 ANAFİKRİ: 
Çok fazla para belli bir süre mutluluk getirir fakat her zaman sonu mutlulukla bitmez.

KİTAPTAKİ OLAYLARIN VE ŞAHISLARIN DEĞERLENDİRMESİ:
Kitapta  olaylar en küçük ayrıntısına kadar anlatılmıştır. Çok sürükleyici bir anlatım tarzı vardır. Olaylarda bir abartı yoktur, hepsi mümkün olabilecek olaylardır.
ATA BEY:                                                                                                     
52 yaşında ,hala dinç olan , ailesiyle mutlu bir şekilde oturan, hayattan pek zevk almayan bir insadır. Bir ambarda sayım memurudur.
ÜFTADE: 
Ata'nın karısıdır. Para  düşkünü bir kadındır. Biraz da cahildir.
AYŞEN: 
Ata'nın dayısının oğlunun kızıdır. Sarı  saçlı , ince yapılı , sarı kaşlı , uzun kirpikli , tavşan gözü gibi kırmızıyı andıran gözleri olan çok güzel bir kızdır. Süse ve hava atmaya çok düşkündür.
FERİDE:
 Ata'nın kızıdır. Dolgun vücutlu , siyah saçlı , uzun boylu , güzel bir kızdır.   
ATIF:
Feride'nin kocasıdır. Eğlence ve kadın düşkünüdür.
RÜŞTÜ:
Çok zengin bir işadamının oğludur. Atletik vücutlu , kızlara düşkün ve eğlence dünyasında  tanınmış bir gençtir.
RÜVEYHA PAŞA:
Çok zengin Mısırlı bir paşanın oğludur. Nil Nehri boyunca uzanan toprakların tek sahibidir. Mısır'da sözü geçen biridir. Ayşen'in kocasıdır.
KİTAP HAKKINDAKİ ŞAHSİ GÖRÜŞLER:
Kitap bence çok sürükleyici , özellikle Ayşen'in tasvirinin yapıldığı bölümler insanı kitaba daha iyi bağlıyor. Kitapta bir sonraki bölümde ne olacağını tahmin etmek çok zor oluyor. Çünkü kızın zevk düşkünlüğü ve şımarıklığı olaylarların gidişini bir anda değiştiriyor.

KİTABIN YAZARI HAKKINDA KISA BİLGİ:
1888 yılında Beylerbeyi'nde doğan Refik Halid , 18. yüzyıl sonlarında bir kolu Mudurnu'dan İstanbul'a göçen Karakayış ailesindendir. Galatasray Sultanisi ve Mekte-i Hukuk'da okuyan yazar ,meşrutiyet sıralarında gazeteciliğe başlamıştır. Kısa sürede üne kavuşmuş ,Fecri Ati edebiyat topluluğunun kurucularından olmuştur. Kirpi adıyla taşlamaları ve siyasal yazıları sonucu İttihat Terakki hükümetince Anadolu'nun çeşitli illerinde 5 yıl sürgüne gönderilmiş , Ancak 1. Dünya Savaşı'nın son yılı İstanbul'a dönebilmiştir. Dönüşünde Robert Kolej'de öğretmenlik , Sabah Gazetesi başyazarlığı , iki kez Posta-Telgraf Genel Müdürlüğü yapan yazar Aydede adlı mizah dergisi de çıkarmıştır.
Bazı siyasal davranışları yüzünden memleketten ayrılmak zorunda kalan yazar , Haleb'e yerleşerek Vahdet gazetesini çıkarmış , Hatay'ın Türkiye'ye bağlanmasında yazları ve çalışmaları ile katkıları olmuştur.
1938'de yurda dönen yazar , çeşitli dergi ve gazetedeki yazıları ve 20 kadar romanı ile yaşamını sürdürmüştür.
18.07.1965 tarihinde İstanbul'da ölen yazar ; tekniği , dilinin güzelliği , taşlamalarının inceliği ve tasvirlerinin kuvveti ile ün yapmış , Modern Türk Edebiyatı'nın temel temel taşlarından biri olmuştur.



HAZIRLAYANIN; 	

İMZASI	:
ADI VE SOYADI	: ALİ DİLBER
APOLET NUMARASI	: 4719
KISMI	: 90
TARİH	: 20.03.2002
	
	

			
		

