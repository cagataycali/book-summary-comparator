TÜRK DİLİ VE KOMPOZİSYON DERSİ 
KİTAP ÖZETİ



KİTABIN ADI	: Dağların Gözyaşları 1-2
KİTABIN YAZARI	: Necati Ulunay UCUZSATAR
YAYIN EVİ		: Kastaş Yayınları
BASIM YILI		: 1999
SAYFA SAYISI	: 382 - 384


KİTABIN KONUSU : Güneydoğuda kardeş kanının belgesel öyküsü.
KİTABIN ÖZETİ :

 	Kemal komutan Hakkari Beytüşşebap'taki Ortabağ köyünden harp okuluna giderek subay olmuştur. Köyü onu devlete subay yetiştirdiği için oldukça gururludur.
	Birgün komutanı Kemal'i yanına çağırarak kendisine bir mektup verir. Bu mektupta Kemal'in tüm ailesinin ve köylüsünün öldürüldüğü, sadece erkek kardeşi Cemal ile köyünden, içinde Emine ve Saime'nin de bulunduğu birkaç gencin PKK tarafından dağa kaçırıldığı yazmaktadır. 
	Kaçırılanlardan Cemal Avrupa'ya gönderilir ve orada zekası sayesinde iyice yükselerek örgütün ileri gelen bir elemanı olur. Orada PKK'nın Kürtlerden çok Ermenilerden oluştuğunu ve Avrupa devletleri tarafından da çok büyük  bir destek gördüğünü anlar. Daha sonra orada kendisiyle birlikte dağa kaçırılan Saime ile başka kimlikler altında tanışır. İlk etapta ikiside birbirlerini tanıyamazlar. Bunların gerçek kimliklerinin ortaya çıkmasının tehlikeli olduğunu anlayan Agir adındaki örgütün üst düzey yetkililerinden birisi, Saime'yi öldürür, ki bu adam aslında bu gençleri dağa kaçıran caninin ta kendisidir. 
	Bu sırada Kemal güneydoğuda komandolarıyla birlikte, teröristlerle çok büyük çarpışmalra girerek onları temizlemek konusundaki kararlılığını göstermektedir. Bu da ona orduda inanılmaz bir kariyer kazandırmıştır. Son olarak teröristlerin Zap Kampı kalmıştır ve bu kamp PKK'nın herşeyi, kalbidir. Bütün herşey oradadır. Bu kamp çok önemli olduğu için başına da Cemal geçirilmiştir. Ne tesadüftür ki orada da daha önce köyünden, beraber kaçırılmış olduğu Emine'yi görür. 
	Birkaç gün sonra çarpışmalar şiddetini iyice arttırmıştır. Bu arada Emine de Kemal'e teslim olmuştur. Artık son bir direnek noktası kalmıştır. Nedense bir türlü oraya girilememiştir. O da doçkaların olduğu olduğu tepedir. Emine, Kemal'e o bir türlü girilemeyen tepenin kardeşi Cemal tarafından korunduğunu söyler. Bunun üzerine Kemal, hemen Emine'yi de yanına alarak tepeye doğru hareket eder. Emine vasıtasıyla ona teslim olmasını söyler ama Cemal bunu yanlış anlar ve Emine'nin öldürüleceğini sanarak ağabeyine doğru ateş emri verir. Bir roketatar mermisi Kemal'e isabet eder ve vücudunun yarısını Zap Suyuna bırakır. Bunu gören Kemal'in askerleri de delirmişçesine ateş ederek Cemal'I öldürür. Makinalı tüfeklerin seri ateşi sonucunda Cemal 'in de vucudunun yarısı Zap Suyuna düşer. Buna dayanamayan Emine de kendini Zap Suyunun serin sularına bırakır.

KİTABIN ANA FİKRİ :Kitapta anlatılmak istenen aslında Türklerle aynı taşıyan Kürt toplumunun, bazı dış güçlerin kışkırtmalarıyla  kardeş kanı dökmeleridir. Burada savaşmaya sürülen kardeşler, bundan faydalanmaya çalışanlar ise dış düşmanlarımızdır.

KİTAPTAKİ OLAYLARIN VE KİŞİLERİN DEĞERLENDİRMESİ :
Kitapta çarpşma olayları ve Avrupadaki örgütlenme faaliyetleri anlatılmaktadır.
Kişiler; 
KEMAL : İriyarı, güçlü, gözüpek, oldukça akıllı ve işinde de çok başarılı bir Türk subayıdır.
CEMAL : Kemal'in kardeşidir. O da aynı ağabeyi gibi güçlü, kuvvetli, akıllı ve işinde oldukça başarılı bir PKK militanıdır.
Emine ve Saime de köylerinden Cemal'le birlikte kaçırılarak PKK saflarına katılmış çok güzel iki kadındır.

KİTAP HAKKINDA ŞAHSİ GÖRÜŞLER: Bana göre kitap hikaye edilerek        anlatılarak daha ilgi çekici bir hale getirilmiştir. Çok akıcı olduğu için elimizden düşüremeyeceğimiz bir kitap. Ayrıca asker olduğumuzdan dolayı, içinde kendimizden de bazı parçalar bulabiliyoruz.

KİTABIN YAZARI HAKKINDA KISA BİLGİ: Kuleli Askeri Lisesi ve Kara Harp Okulunu bitirmeyi müteakip subay olarak güneydoğuda çok görev yapmıştır. Oradaki deneyimlerine dayanarak bu eseri ortaya çıkarmıştır.



HAZIRLAYANIN:
İMZASI			:
ADI VE SOYADI		: Kutsal ATEŞ
APOLET NUMARASI	: 1919
KISMI 			: 19 
TARİH			:


