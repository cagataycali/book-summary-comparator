TÜRK DİLİ VE KOMPOZİSYON DERSİ
KİTAP ÖZET FORMU
KİTABIN ADI 	Çölde Bir İstanbul Kızı		KİTABIN YAZARI 	Mahmut Esat Karakurt		YAYIN EVİ  VE ADRESİ	İnkilâp Yayın Evi 		BASIM YILI 	1980		
1. KİTABIN KONUSU	: Çölde eşkiyalar tarafından kaçırılan bir paşa kızının yaşadığı olaylar ve eşkiyaların reisi ile yaşadığı aşk.

2. KiTABIN ÖZETİ		:Şam valisi Abdullah Paşa'nın kızı Fahrünnisa Hanımı kaçırıp, öldüren İbni Fikret aşiretini dağıtmak amacıyla Nazım Paşa komutasında bir birlik kurulup; Yemen çöllerine gönderilir. Birliğe Nazım Paşa'nın kızı Sermin de katılır. Sermin 24  yaşında, iyi eğitim görmüş, güzel bir kızdır. Birlik komutanı Yüzbaşı Afif Beyle nişanlıdır. Yemen çöllerinde 20 gündür asilerle karşılaşamayan Sermin Hanımın canı çok sıkılır. Paşa; Afif Bey, Sermin ve bir çavuşu üç saaat ilerideki bir eğlence yerine gönderir. Sabahlara kadar şarkıların çalınıp, söylendiği; yarı çıplak kızların dans ettiği bu yer tıklım tıklım doludur. Bir masaya otururlar. Aradan biraz süre geçtikten sonra kapıdan iri cüsseli genç biri girer ve ardından yüzlerce eşkiya buraya dolar. Burada Sermin Hanım ile bu genç arasında sürtüşme çıkar, araya Afif Bey girer; fakat eşkiyalar onu etkisiz  hale getirirler. Bunun üzerine hemen orayı terk edip çadırlarına dönerler. Sabah Sermin olayları babasına anlatır. Nazım Paşa anlatılanlardan bunların peşlerinde oldukları İbni Fikret aşireti olduğunu düşünür. Hemen  Yzb. Afif Beyden birliği ile bu aşiretin peşine düşmesini ister. Sermin Hanım da akşamki olayların öcünü almak için onlarla gitmek ister, Yzb Afif Beyin karşı çıkmasına rağmen birliğe dahil olur. Birlik eğlence  yerinin etrafını  sarar.Yzb. Afif Bey oranın sahibi yaşlı adamı sorgular. Yaşlı adam bu aşiretle uğraşmamalarını, çok tehlikeli olduklarını söyler. Tam bu sırada aşiret etraflarını sarar. Yzb. Afif Beyin birliğinin tüm mukavemetine rağmen aşiret bunları yener ve Sermin Hanımı da esir alarak oradan uzaklaşır. Bundan sonra Sermin için kötü günler başlamıştır. Sermin'i karargâhlarına götürürler, o artık aşiretin malıdır. Sermin için kura çekerler,kurada çıkan kişi o geceyi Sermin ile birlikte geçirecektir. Kurada çıkan kişi Sermin'I sürüyerek odasına götürür. Bunu yaptığına aşiret reisi Fikret çok üzülür; fakat  elinden bir şey gelmez. Sermin odada kendisine sahip olmak isteyen adama iki el ateş ederek öldürür. Araplar hemen odaya girerler ve adamı kanlar içinde bulurlar. Bunun üzerine aşiretin ihtiyar heyeti  Sermin'i yargılayarak idama mahkum ederler. Bu görevi de Fikret'e verirler. Alınan karara göre Fikret Sermin'le o geceyi geçirecek ve sabah güneş doğmadan iki kurşunla öldürecektir. Fikret bunu yapamaz ve Sermin'le birlikte oradan kaçmayı başarır. Fikret  kız kardeşi ve onun nişanlısını öldürdüğü için ölüme mahkumdur. Bunu da göze alarak Sermin ile İstanbul'a döner. Nazım Paşa kızını kurtardığı için Fikret'in affedilmesi için ön ayak olur fakat; muvaffak olamaz. Fikret tekrar yargılanarak ölüm cezası onaylanır ve idam edilir. 
3. KİTABIN ANA FİKRİ	:İnsan ne kadar gaddar ve acımasız olursa olsun yine de içinde bir sevme yönü vardır. Bu sevgi onu ölüme dahi götürebilir.

4.KİTAPTAKİ OLAYLARIN VE ŞAHISLARIN DEĞERLENDİRİLMESİ : 

Sermin:İyi eğitim görmüş, güzel bir İstanbul kızıdır. Karşı cins ile arkadaşlık kurmayı sevmeyen bir kişiliğe sahiptir. Erkek gibi yetiştirilmiştir.

Fikret:Kız kardeşini öldürdüğü için İstanbul'dan kaçmış ve eşkiya olmuştur.

Yzb. Afif Bey:Sermin'le nişanlıdır. Onun da birliğe katılmasına karşı çıkmıştır.

Nazım Paşa:Kızının isteklerine hayır diyemeyen bir Osmanlı paşasıdır.

5. KİTAP HAKKINDA ŞAHSİ GÖRÜŞLER :Kitap, serüven, hareket niteliklerini birleştiren sürükleyici bir romandır. 


6.KİTABIN YAZARI HAKKINDA KISA BİLGİ  :
1902 yılında İstanbul'da doğan yazar; özellikle aşk ve serüven romanlarıyla tanınmıştır.Kadıköy Sultanisi'ni, İstanbul Diş Hekimliği Okulu'nu ve İstanbul Üniversitesi Hukuk Fakültesi'ni bitirdi.Avukatllık,gazetecilik, Galatasaray Lisesi'nde Türkçe öğretmenliği yaptı.
İlk yazıları muhabir olarak çalıştığı Tercüman-ı Hakikat gazetesinde yayımlanan Karakurt daha sonra İleri gazetesinde çalıştı.İkdam, Cumhuriyet, Tasvir, Yeni Sabah gibi gazetelerde çeşitli konuları, özellikle de polisiye olayları konu alan röportajlarıyla dikkat çektiKüçük öyküler yazdı.Çoğu sinemaya uyarlanan, olaya dayalı aşk ve serüven romanlarıyla geniş bir okur kitlesine seslendi.
Eserleri; Vahşi Bir Kız Sevdim, Çölde Bir İstanbul Kızı, Dağları Bekleyen Kız,  Allahaısmarladık, Ölünceye Kadar, Son Gece, Kadın Severse, İlk ve Son, Kocamı Aldatacağım, Sokaktan Gelen Kadın, Ankara Ekspresi, Bir Kadın Kayboldu, Ömrümün Tek Gecesi, Erikler Çiçek Açtı, Son Tren, Kadın İsterse.
HAZIRLAYANIN 	:
İMZASI		:
ADI SOYADI		:Miraç KARAKUŞ 		
APOLET NO		:3118
KıSMI 		:53
TARİH		:15.05.2002
