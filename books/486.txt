TÜRK DİLİ VE KOMPOZİSYON-I DERSİ
KİTAP ÖZETİ

KİTABIN ADI		Veronika Ölmek İstiyor		YAZARI			Paulo COELHO		YAYIN EVİ ADRESİ	Can Yayınları   Hayriye Cd. No:2 GALATASARAY/İSTANBUL		BASIM YILI              	2000		

1.KİTABIN KONUSU	: 
Genç bir kızın renkli bir yaşam sürmesine rağmen mutlu olmadığından ölmeye karar vermesi, bu nedenle hastahaneye kaldırılması ve burada yabancısı olduğu duyguları keşfetmesidir. 

2. KİTABIN ÖZETİ		: 
Veronika isimli kahramanımız hayattan zevk almayan ve görünüşte her istediğine sahip olan ama mutluluğun tadını alamamış genç ve güzel bir kızdır. Sıradan olmaktan nefret eder. Bir gün hayatına son vermeye karar verir. Uyku hapı ile intihara kalkışır. Fakat bunu denedikten sonra kendine geldiğinde gerçekten farklı dünyada bulur kendini; Veronika artık hastahanededir… Ülkenin en ünlü akıl hastahanesi olan bu yerde her türlü insanla karşılaşılması mümkündür. Burada Veronika değişik karakterde kişilerle tanışır. Ayrıca şizofren bir erkeğe yakın ilgi duyar. Kahramanımız, dışarıda yapmak isteyip yapamadığı her işi burada yapar. Çünkü burası deliler hastahanesidir; hiç kimse burada -diğerlerine zarar vermemek sureti ile- yaptığı işlerden yadırganmaz. Burada tanıştığı kişiler ve yaptığı her iş onu hayata döndürür. Fakat zaman gün geçtikçe kısalmaktadır. Çünkü kahramanımızın intihar için aldığı haplar onun öleceği günü belirlemiştir, en azından doktor böyle söylemiştir. 
	Veronika gün geçtikçe değişmekte, şizofren olan Eduard'a daha da yakınlaşmaktadır. Doktoru da Veronika hakkında olumlu düşünmektedir. Fakat kahramanımızın öleceği zaman da yaklaşmıştır. Hayatının kalan bölümünü dışarıda geçirmek isteyen genç kız, arkadaşı Eduard ile kaçmaya karar verir. Doktorunun söylediğine göre son 24 saate girmişlerdir. O gün hastahaneden kaçarlar ve ikisi mutlu bir şekilde hayatlarını sürdürmeye çalışırlar, hastahaneye alıştıklarından dışarıda halka göre farklı davranışlarda bulunurlar fakat sonradan çevreye ayak uydururlar. Veronika 2 gün geçmesine rağmen ölmemiştir. Herkes bunun nedeni hayata sımsıkı bağlanması olarak yorumlamaktadır. 

3.KİTABIN ANA FİKRİ	: 
Herkes farklı davranışlarda bulunabilir veya olumsuz yargılanabilir. Fakat her zaman bu davranışları sergileyenleri suçlamamalı, bu davranışı yapmaya zorlayan etkenleri sorgulamalıyız. 

4.KİTAPTAKİ OLAYLARIN VE ŞAHISLARIN DEĞERLENDİRİLMESİ: 
MARİ		: Aslında akli dengesi yerinde olan bir kadındır. Fakat akıl hastahanesine alışmıştır. Dışarıda çevreye ayak uyduramaması endişesi ile hastahanede kalmaya karar vermiştir. Bu akıl hastahanesinde hastaların iyileşmesine katkı sağlaması için hastalarla beraber kalmaktadır. Günümüzde bu karakterde kişilere rastlanılabilir. Çünkü hayata hep olumlu bakan, anlayışlı biridir.
EDUARD	: Şizorfen bir hastadır. Birkaç kişi hariç kimseyle konuşmaz, çünkü hiç kimsenin onu anlamayacağı kanısına varmıştır. Ailesinin kurduğu aşırı baskı üzerine hasta olmuştur. Günümüzde böyle kişilerle günlük hayatta karşılaşılması mümkün değildir. 
VERONİKA	: Romanımızın kahramanıdır. Her istediğini yapmak ister. Farklı arayışlar içindedir. Aslında aradığı tek şey mutluluktur.

5.KİTAP HAKKINDA ŞAHSİ GÖRÜŞLER	: 
Sık sık başka kişilerin önyargılarına maruz kalanlar için değişik bir yaşam tarzı bulma ihtiyacını irdeleyen bir kitap. Kitabın akıcılığı romana ayrı bir hava vermiştir. Farklı konuları işlemesi nedeni ile okuyana, hayatta değişik bakış açılarının da var olduğunu irdelemiştir. 

6. KİTABIN YAZARI HAKKINDA KISA BİLGİ	: 
Paulo COELHO, Slovenya'da Rio de Janeiro'da doğdu. Roman yazarlığına başlamadan önce, oyun yazarı, tiyatro yönetmeniydi. 1986 yılında Hristiyanların geleneksel haç yolculuğunu yaptı. Bu deneyimini "The Pilgrimage" (Hac) adlı kitabında anlattı. 1988 yılında yayınlanan Simyacı,onu en çok okunan yazarlardan biri yaptı. 

HAZIRLAYANIN;
İMZASI		:
ADI VE SOYADI	: Mustafa ÇELİK
APOLET NO		: 4504	
KISMI			: 86
TARİH		: 15.05.2002
