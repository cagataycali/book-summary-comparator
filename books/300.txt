
TÜRK DİLİ VE KOMPOZİSYON

DERSİ

KİTAP ÖZET FORMU



KİTAP ADI	
Handan		KİTABIN YAZARI	
Halide Edip ADIVAR		YAYINEVİ VE ADRESİ	
Atlas Kitabevi Narlıbahçe Sok. 9 No:1 Cağaloğlu/İSTANBUL		BASIM YILI	
Nisan 1995		




TÜRK DİLİ VE KOMPOZİSYON-1 DERSİ
KİTAP ÖZET FORMU

KİTAP ADI	Handan		KİTABIN YAZARI	Halide Edip ADIVAR		YAYIN EVİ VE ADRESİ	Atlas Kitabevi Narlıbahçe Sok. 9 No:1 Cağaloğlu/İSTANBUL		BASIM YILI	Nisan 1995		
KİTABIN KONUSU:
	20. yüzyılın başında istanbul'da yaşayan bir ailenin çok değerli, akıllı,  sevimli bir kızının çileli hayatı ve onun çevresindeki insanların ondan 
etkilenip birbirlerine yazdıkları mektupları içeren bir kitap.

KİTABIN ÖZETİ:
Refik Cemal, Cemal Bey'in baldızı Neriman ile evlenecektir. Neriman Cemal Bey'in kızlarıyla yaşıttır ve onlarla büyümüş, alafranga bir çocukluk geçirmiştir.
Ailenin ayıca Handan adında bir kızı vardır. Herkesin gözbebeği olan Handan, insanları çok çabuk etkileyebilen, kendisini sevdiren bir kızdır. Neriman'la kardeş gibi olan Handan, Neriman'ı küçüklüğünden beri yetiştirmiş, onu benliği altına almış gibi etkilemiştir. Neriman onun uğruna herşeyini verecek, ölümü bile göze alabilecek durumdadır.
Evlilik zamanı Handan, kocası Hüsnü Paşa ile birlikte Paris'te yaşamaktadır. Handan, gençliğinde Nazım adlı birisini sever ama Nazım sosyalist birisidir. Onun ideallerini ve amaçlarını kendisinden üstün tutup daha çok seveceğini düşünen Handan, Nazım'ın evlenme teklifini reddeder ve Hüsnü Paşa ile evlenir. Nazım bu olay üzerine kendini asar ve sorumlusu olarak Handan'ı gösteren bir mektup bırakır. Handan bu olaydan sonra kendini hiç affetmez ve Hüsnü Paşa ile olan evliliği hep sorunlu gider. Zaten Hüsnü Paşa da onu sadece bir kadın olarak sevmekte, sık sık metres bulup değiştirmektedir. Ayrıca bunları Handan'a rahatça söyleyebilmekte ve onların ne kadar güzel olduklarını anlatabilmektedir. Herkes tarafından  taparcasına sevilen Handan, önceleri buna dayanır. Hayatını sevemediği Hüsnü Paşa'ya adar. Onunla olan sorunlarını kapatmaya çalışır ve evliliğini sürdürmek için elinden geleni yapar. Fakat bu çabası onun gençliğini alır. Sonunda üç aydır ondan ayrı yaşayan Hüsnü Paşa'nın gönderdiği ağır ithamlarla dolu olan mektubu okuyunca beyninden gelen bir sorunla hasta olur. Hafızasını kaybetmiş, eskiden kalan hiçbir şeyi hatırlayamaz olmuştur. Ona hastalığı boyunca çok sevdiği Neriman ve kocası Refik Cemal bakar. Hüsnü Paşa ise yurt dışında metresleriyle eğlenmektedir. Bu olay onu pek ilgilendirmez. Neriman hamile olduğu için Refik Cemal onunla kalır ve Handan iki üç ay İtalya'da konsultasyonlara tabii olur. Yanında sadece Refik Cemal ve bir hastabakıcı kalır. Handan, bu süre zarfında Refik Cemal'e aşık omuştur. Ayrıca Refik Cemal de ona delicesine severek vurulmuştur. Ancak evli olduğu ve karısını da çok sevdiği için ızdırap duyar, kendisini yer bitirir. Bir süre sonra Handan'ın hafızası yavaş yavaş yerine gelir. Canından çok sevdiği Neriman'ın kocasına, Refik'e aşık olduğunu anlayınca üzüntüsünden vefat eder. 
 
KİTABIN ANA FİKRİ: 
İnsanın ne olursa olsun sevdiği ve ileride de daima seveceği insanla evlenmesi gerektiğini, sevilmenin ve vefanın ne kadar önemli olduğunu belirtiyor. 

KİTAPDAKİ OLAYLARIN VE ŞAHISLARIN DEĞERLENDİRİLMESİ:
1.HANDAN: İnsanları çok çabuk etkileyebilen, yeterince güzel, akıllı, okumayı seven birisidir. Alafranga bir hayat yaşamıştır. Çok sabırlı ve duygusal bir insandır.
2.REFİK CEMAL: Kültürlü, utangaç ve ilgili birisidir. Ailesini ve karısını çok sevmektedir. Ayrıca Handan'a aşık olmuştur.
3.NERİMAN: Güzel, vefalı, çok kültürlü olmayan, okumayı çok sevmeyen sıradan birisidir. Handan'ı herşeyden çok sevmekte adeta kendini ona adamaktadır. 
4.HÜSNÜ PAŞA: Kadınları sadece eğlence malzemesi olarak gören, evliliğin anlamı olmadığını düşünen, zengin bir adamdır. Kinci ve kendisini düşünen birisidir. 

KİTAP HAKKINDA ŞAHSÎ GÖRÜŞLER: 
Kitabın dili çok akıcı değildir. Duygusal eserler okumayı sevenler için okunması gereken bir roman. İnsan ilişkilerinin özelliklerini çok net bir şekilde ortaya koyan bir kitap.
 
KİTABIN YAZARI HAKKINDA KISA BİLGİ:
HALİDE EDİP ADIVAR: Meşrutiyet ve Cumhuriyet devrinin tanınmış edebiyatçılarındandır. 1882'de İstanbul'da doğmuştur. Amerikan Kız Kolejini bitiren ilk Türk kızıdır. 1901'de koleji bitirince pozitif bilimleri hocası Salih Zeki ile evlenmiştir. İlk romanı Heyula'yı 1908'de neşreder. Salih Zeki'nin ikinci defa evlenmesi üzerine ondan ayrılır (1910). Mütakere yıllarında Anadolu'ya geçerek yeni kocası Dr. Adnan Adıvar'la Atatürk'e yardım ederler. Bu yıllardaki gözlemleri birçok eserinin temelini oluşturur. Yurt dışında 15 sene geçirdikten sonra İstanbul'a dönen Halide Edip, 1950-1954 arası İzmir milletvekili olarak T.B.M.M.'ye girmiş, 9 Ocak 1964'de İstanbul'da vefat etmiştir. 
ESERLERİ: Heyula(1909), Raik'in Annesi(1908), Yeni Turan(1912), Ateşten Gömlek(1922), Vurun Kahpeye(1923), Sinekli Bakkal(1935), Tatarcık(1938), Sonsuz Panayır(1946), Dağa Çıkan Kurt(1922), Türk'ün Ateşle İmtihanı(1959) …

HAZIRLAYANIN    :
Adı ve Soyadı        : Volkan ULUSOY
Apolet Numarası   : 3113
Kısım                      : 53    
Tarih			: 15.05.2002
