TÜRK DİLİ VE KOMPOSİZYON-1 DERSİ
KİTAP ÖZET FORMU

KİTABIN ADI	Taif'te Ölüm		KİTABIN YAZARI	Hıfzı Topuz		YAYIN ADRESİ	Remzi Kitabevi A.Ş., Selvili Mescit Sok.3, Cağaloğlu 34440.		BASIM YILI	Ocak, 1999		
1.KİTABIN KONUSU: 

Taif'te Ölüm, çöken bir imparatorluğun çağdaşlaşma sancılarını son derece akıllı bir dille anlatırken, dönemin baş aktörlerinin bireysel trajedilerinide başarıyla gözler önüne seriyor.

2.KİTABIN ÖZETİ:
	
	Taif'te Ölüm çökmekte olan Osmanlı İmparatorluğunun çağdaşlaşma denemelerini akıcı bir dille anlatırken, dönemin akışına yön veren kişilerin yaptıkları yanlışları gözler önüne seriyor.Kitap Mithat Paşa'nın Osmanlı imparatorluğunu çağdaşlaştırmak,sağlamlaştırmak için yaptığı çalışmaların, uğradığı haksızlıkların ve dönemin gaflet içinde olan yöneticilerinin hayatlarından önemli olan kesintileri bize sunuyor.
	Romanı okurken Mithat Paşa'nın siyasal,bireysel yaşamına, dostluklarına ve aşklarına, günümüzdeki demokrasi savaşının tarihimizdeki köklerine ve o dönemdeki siyasal oyunlarına tanık oluyoruz.
	Mithat Paşa,batıdaki aydınlanma düşüncesi, Fransız devrimi ve Özgürlük mücadelesinden etkilenmiş sayısı çok az olan bir kaç aydınla birlikte, beş yüz yıllık bir imparatorluğun artık zamana uymayan zihniyetini değiştirmeyi ve çağdaş bir yönetim anlayışı getirmeyi amaçlamaktadır.Olayların gelişimi Mithat Paşa divan'I hümayun iken kendini geliştirmek için yabancı dil öğrenme isteğiyle amirinden yurt dışı görevi istemesiyle başlar.Üç aylık bir yurt dışı görevi kendisine verilir.Yurt dışı görevinde gittiği ülkeler arasında Fransa'da vardır.Mithat Paşa Fransa ve diğer Avrupa ülkelerinde gördüğü hayattan çok fazla etkilenir.Bunları zamanı geldiğinde Osmanlı imparatorluğunda yerine getirmeye çalışır.Kendisinin sadrazam olduğu dönemde Sultan Abdülaziz tahttan indirilir ve yerine 5.Murat getirilir.Sultan 5.Murat'ın akli dengesini yitirmesi üzerine Sultan Abdülhamit tahta çıkartılır.Abdülhamit yenilikler adına verdiği tavizleri yerine getirmez ve Mithat Paşs ile aralarında anlaşmazlıklar ve düşmanlık başlar.Bu düşmanlık Mithat Paşa'nın Taif'e sürülmesi ve orada Abdülhamit tarafından öldürtülmesiyle sona erer.

3.KİTABIN ANAFİKRİ:
İnsanların inandıkları doğrulardan bedeli ne olursa olsun asla vazgeçmemeleri.

4.KİTAPTAKİ OLAYLARIN VE ŞAHISLARIN DEĞERLENDİRİLMESİ:
Mithat Paşa: İdeallerinden ödün vermeyen, inandığı doğrular  uğrunda savaşmış dürüst,ahlaklı ve çalışkan bir kimse.
Vasıf Klikyan Efendi: Mithat Paşa'nın sağ kolu.Her türlü işin düzenlenmesinde kendisine yardımcı olan kişi.
Naime Hanım: Mithat Paşa'nın birinci karısı.Uzun yıllar zorlukları birlikte göğüsledikleri eşi.
Şehriban Hanım: Mithat Paşa'nın ikinci karısı.

5.KİTAP HAKKINDA ŞAHSİ GÖRÜŞLER:

	Kitap Osmanlı imparatorluğunun çöküş arifesinde yaşanan olayları akıcı bir anlatımla ele alıyor.

6.KİTABIN YAZARI HAKKINDA BİLGİ:

	Hıfzı Topuz 1923'te İstanbul'da doğdu.Galatasaray Lisesi'ni, İstanbul Universitesi Hukuk fakültesini bitirdi.Strasbourg Üniversitesi'nde devletler hukuku ve gazetecilik alanlarında yüksek lisans, ve yine Strasbourg Üniversitesi'nde gazetecilik üzerine doktara yaptı.
Çeşitli konularda 20 kitap yayınladı.Başlıcaları şunlardır: 
Kara Afrika, Türk Basını, Uluslararası İletişim, İletişimde Karikatür ve Toplum, Lumumba, Status,Right and Responsabilities of Journalist, Basında Tekelleşmeler, Yarının Radyo-Tv Düzeni, Siyasal Reklamcılık, Paris'li Yıllar, Hoşgörü, Türk Basın Tarihi, Başlangıcından Bugüne Dünya Karakütürü, Meyyale.


HAZIRLAYANIN
İMZA                            :
ADI VE SOYADI         : Emre Görkem GÖRGÜN
APOLET NUMARASI : 1126	
TARİH                         : 15.05.02

 
